---
typ:          úplné znění předpisu
stav:         aktuální
název:        Hromadné zprávy
zkratka:      AO-spam
původce:      Administrativní odbor
platnost:     2013-12-31
účinnost:     2013-12-31
zmocnění:     čl. 9 odst. 5 písm. a) stanov
kategorie:    administrativa
síla:         vnitřní předpis vydaný administrativním odborem
formát:       markdown
schváleno:    
---

K provedení [jednacího řádu](http://www.pirati.cz/rules/jdr) v prostředí internetového fóra vyhlašuje administrativní odbor v souladu s [§5(2) ZřKO](http://www.pirati.cz/rules/zrko#pusobnost_odboru) následující pravidla pro posílání e-mailů a soukromých zpráv na celostátní fórum:

1. **Zákaz hromadných zpráv**. Posílání hromadných soukromých zpráv a hromadných e-mailů členům celostátního fóra a registrovaným příznivcům je vyhrazeno členům republikového předsednictva a vedoucím odborů. Ostatní mohou v odůvodněných případech předem požádat vedoucího administrativního odboru nebo jinou oprávněnou osobu. Zneužití této funkce se považuje za hrubé porušení pravidel fóra a trestá se podle [pravidel fóra](http://www.pirati.cz/ao/pravidla/forum).
2. **Rozesílání členských podnětů**. Členský podnět, který získá aspoň stanovený počet hlasů v [příslušném fóru](https://forum.pirati.cz/viewforum.php?f=350), rozešle na žádost navrhovatele administrativní odbor všem členům strany v e-mailu jako členskou iniciativu s odkazem na dané vlákno, a to nejpozději do jednoho měsíce od žádosti. Stanovený počet hlasů se pro účely tohoto pravidla vypočítá jako odmocnina z počtu členů strany zaokrouhlená nahoru na celé číslo. Toto pravidlo se nevztahuje na případy podle § 3 JdŘ a na návrhy změn usnesení celostátního fóra podle lhůt v § 3 JdŘ.
