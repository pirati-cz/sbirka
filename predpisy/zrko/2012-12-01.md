---
typ:          úplné znění předpisu
stav:         historický
název:        Předpis o zřízení komisí a odborů
zkratka:      ZrKo
původce:      celostátní fórum
platnost:     2012-12-01
účinnost:     2012-12-01
zmocnění:     
kategorie:    Komise a odbory
síla:         vnitřní předpis vydaný celostátním fórem
formát:       markdown
schváleno:    2012-12-01
změněno:      2012-12-01
---
<!--*  01.12.2012 17:07 ![image alt text](image_0.png)[ ](http://www.pirati.cz/rules/zrko?rev=1354378041&do=diff)[rules:zrko](http://www.pirati.cz/rules/zrko?rev=1354378041) – CF 17/2012 Systém garantů Mgr. Bc. Jakub Michálek-->

# Předpis o zřízení komisí a odborů

## Zřízení

##### §1 Zřízení orgánů strany

(1) Celostátní fórum zřizuje (čl. 8(5)b St) tyto odbory:

* a) [mediální odbor](http://www.pirati.cz/mo/start),

* b) [administrativní odbor](http://www.pirati.cz/ao/start),

* c) [technický odbor](http://www.pirati.cz/to/start),

* d) [finanční odbor](http://www.pirati.cz/fo/start),

* e) [zahraniční odbor](http://www.pirati.cz/zo/start),

* f) [personální odbor](http://www.pirati.cz/po/start).

(2) Obdobné postavení jako vedoucí odboru má garant programového bodu, jehož funkce je celostátním fórem zřízena pro každý vymezený programový bod.

## Pravomoc a působnost

##### §2 Garanti programových bodů

(1) Jednotlivé programové body připravují a rozpracovávají jejich garanti. Garant se v rozsahu svého programového bodu podílí na informování veřejnosti, odpovídá na odborné otázky jménem strany a řídí příslušné pracovní skupiny. V případě sporu s jiným garantem se garant řídí rozhodnutím celostátního fóra nebo republikového výboru a, není-li takového rozhodnutí, rozhodnutím republikového předsednictva.

(2) Republikové předsednictvo zastupuje stranu v otázkách programu jako celku, zejména se vyjadřuje k programovým bodům s ohledem na jejich vzájemnou souvislost, projednává spory mezi garanty, které se týkají programových bodů v jejich působnosti.

##### §3 Pravomoc odborů

Odbory vykonávají správu stranických věcí.

##### §5 Působnost odborů

(1) Mediální odbor působí v oblasti komunikace mezi stranou a veřejností, resp. sdělovacími prostředky; mediální odbor vydává tiskové zprávy, monitoruje média, propaguje akce strany ad.

(2) Administrativní odbor působí v oblasti vedení seznamu členů a moderování webové diskuse včetně předsedání jednání na internetu a vydává prováděcí vyhlášky k jednacímu řádu v prostředí internetu v souladu s možnostmi technických zařízení strany.

(3) Technický odbor působí v oblasti správy, údržby a vývoje informačních systémů strany a jejích technických zařízení a poskytuje servis ostatním orgánům strany v záležitostech nutných k plnění jejich úkolů.

(4) Finanční odbor působí v oblasti plánování financí strany, zejména spravuje pokladnu, dohlíží na toky peněz ve straně, vede účetnictví, sestavuje účetní uzávěrku, spolupracuje s finančním auditorem a zpracovává výroční finanční zprávu strany pro Poslaneckou sněmovnu České republiky.

(5) Zahraniční odbor komunikuje s dalšími členy mezinárodního pirátského hnutí, zejména přináší v zahraničí osvědčené nápady do strany, vypracovává společný postup při projednávání mezinárodních problémů.

(6) Personální odbor má na starosti zapojování dobrovolníků do činností strany, zejména práci s nováčky směřující k jejich osobnostnímu růstu a lepšímu uplatnění v rámci strany, správu přehledu schopností, dovedností a nabídek dobrovolníků a koordinaci hledání lidí vhodných na úkoly.

## Závěrečná ustanovení

##### §6 Nápomoc předsednictvu

Všechny komise a odbory spolupracují s předsednictvem strany na plnění svých úkolů.

##### §7 Účinnost

Tento předpis účinkuje vyhlášením a provede ho republikový výbor vydáním statutů komisím a odborům, které mohou upravit meze jejich působnosti.

