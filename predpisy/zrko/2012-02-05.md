---
typ:          úplné znění předpisu
stav:         historický
název:        Předpis o zřízení komisí a odborů
zkratka:      ZrKo
původce:      celostátní fórum
platnost:     2012-02-05
účinnost:     2012-02-05
zmocnění:     
kategorie:    Komise a odbory
síla:         vnitřní předpis vydaný celostátním fórem
formát:       markdown
schváleno:    2012-02-05
změněno:      2012-02-05
---

<!--06.02.2012 00:32 _![image alt text](image_0.png)_[_ ](http://www.pirati.cz/rules/zrko?rev=1328484732&do=diff)_[rules:zrk_o](http://www.pirati.cz/rules/zrko?rev=1328484732)_ – úprava odkazu na personální odbor __Mgr. Bc. Jakub Michálek_-->

# Předpis o zřízení komisí a odborů

## Zřízení

##### §1 Zřízení orgánů strany

(1) Celostátní fórum zřizuje (čl. 8(5)b St) tyto komise:

* a) [komise pro kopírování a Internet](http://www.pirati.cz/kci/start),

* b) [komise pro otevřený stát](http://www.pirati.cz/koss/start),

* c) [komise pro oblastní politiku](http://www.pirati.cz/kop/start).

(2) Celostátní fórum zřizuje (čl. 8(5)b St) tyto odbory:

* a) [mediální odbor](http://www.pirati.cz/mo/start),

* b) [administrativní odbor](http://www.pirati.cz/ao/start),

* c) [technický odbor](http://www.pirati.cz/to/start),

* d) [finanční odbor](http://www.pirati.cz/fo/start),

* e) [zahraniční odbor](http://www.pirati.cz/zo/start),

* f) [personální odbor](http://www.pirati.cz/po/start).

## Pravomoc

##### §2 Pravomoc komisí

Komise vypracovávají návrhy programových bodů, v koordinaci s předsednictvem zastupují stranu navenek a předkládají návrhy celostátnímu fóru a republikovému výboru.

##### §3 Pravomoc odborů

Odbory vykonávají správu stranických věcí.

## Působnost

##### §4 Působnost komisí

(1) Komise pro kopírování a Internet působí v oblasti kopírovacího monopolu, farmaceutického monopolu a patentů, zachování základních lidských práv v internetovém věku, včetně svobodného přístupu k informacím na Internetu, zamezení sledování občanů a svobodného software.

(2) Komise pro otevřený stát působí v oblasti organizace ústředních orgánů státních správy a jejich elektronizaci a propojení. Dále působí v oblasti ústavního zřízení založeného na demokratických principech, zejména lidových iniciativ, odvolání, referend a dělby moci.

(3) Komise pro oblastní politiku připravuje obecný program pro komunální volby odvozený od celostátního programu. Dále pak rozvíjí témata společná pro všechny obce a města republiky.

##### §5 Působnost odborů

(1) Mediální odbor působí v oblasti komunikace mezi stranou a veřejností, resp. sdělovacími prostředky; mediální odbor vydává tiskové zprávy, monitoruje média, propaguje akce strany ad.

(2) Administrativní odbor působí v oblasti vedení seznamu členů a moderování webové diskuse včetně předsedání jednání na internetu a vydává prováděcí vyhlášky k jednacímu řádu v prostředí internetu s souladu s možnostmi technických zařízení strany.

(3) Technický odbor působí v oblasti správy, údržby a vývoje informačních systémů strany a jejích technických zařízení a poskytuje servis ostatním orgánům strany v záležitostech nutných k plnění jejich úkolů.

(4) Finanční odbor působí v oblasti plánování financí strany, zejména spravuje pokladnu, dohlíží na toky peněz ve straně, vede účetnictví, sestavuje účetní uzávěrku, spolupracuje s finančním auditorem a zpracovává výroční finanční zprávu strany pro Poslaneckou sněmovnu České republiky.

(5) Zahraniční odbor komunikuje s dalšími členy mezinárodního pirátského hnutí, zejména přináší v zahraničí osvědčené nápady do strany, vypracovává společný postup při projednávání mezinárodních problémů.

(6) Personální odbor má na starosti zapojování dobrovolníků do činností strany, zejména práci s nováčky směřující k jejich osobnostnímu růstu a lepšímu uplatnění v rámci strany, správu přehledu schopností, dovedností a nabídek dobrovolníků a koordinaci hledání lidí vhodných na úkoly.

## Závěrečná ustanovení

##### §6 Nápomoc předsednictvu

Všechny komise a odbory spolupracují s předsednictvem strany na plnění svých úkolů.

##### §7 Účinnost

Tento předpis účinkuje vyhlášením a provede ho republikový výbor vydáním statutů komisím a odborům, které mohou upravit meze jejich působnosti.

