---
typ:          úplné znění předpisu
stav:         aktuální
název:        statut zahraničního odboru
zkratka:      StZO
původce:      republikový výbor
platnost:     2010-08-12
účinnost:     2010-08-12
zmocnění:     
kategorie:    Zahraniční odbor
síla:         vnitřní předpis vydaný republikovým výborem
formát:       markdown
schváleno:    2010-08-12
změněno:      2010-08-12
---

**Zahraniční strana**

znamená politickou stranu působící v zahraničí nebo jejich spolek, organizaci se zahraničním prvkem nebo politickou stranu v ní působící nebo jejich spolek.

**Zástupce pro zahraničí**

znamená člena strany, buď zástupce strany podle stanov (předseda strany nebo člen předsednictva, kterého předsednictvo pověřilo) nebo podle předpisu o zřízení komisí a odborů (vedoucí zahraničního odboru) nebo člena zahraničního odboru, který byl k jednání pověřen nebo zplnomocněn.

**Závazná smlouva**

znamená smlouvu se zahraniční stranou, ze které vznikají České pirátské straně vymahatelné závazky. Smlouvou nikdy nevznikají závazky přímo členům strany.

## Pravomoc a působnost

##### **§1 Působnost zahraničního odboru**

[Zahraniční odbor](http://www.pirati.cz/zo/start) vykonává správu stranických věcí (§3 ZřKO) zejména

* a) jednání se zahraničními stranami jménem České pirátské strany včetně uzavírání závazných smluv,

* b) komunikace se zahraničními stranami a zajišťování mezinárodních akcí,

* c) přinášení osvědčených nápadů zahraničních stran do České pirátské strany, 

* d) monitorování zahraničních událostí souvisejících s politikou strany. 

##### Zahraniční politika

##### **§2 Působnost**

(1) Působnost zahraničního odboru sestává z jednání se zahraničními stranami jménem České pirátské strany, komunikace s nimi a přinášení jejich osvědčených nápadů (§5(2) ZřKO).

(2) V uvedené působnosti jedná výlučně zahraniční odbor ve spolupráci s předsednictvem.

##### **§5 Dělba nákladů u zahraničních aktivit**

(1) Při aktivitách se zahraničními stranami se náklady přiměřeně rozdělí.

(2) Kde to lze, pracuje zahraniční odbor s dobrovolníky. Jinak má zahraniční odbor v souladu s předpisy České pirátské strany o rozdělení financí a předpisy finančního odboru nárok na proplacení nezbytných nákladů při realizaci svých úkolů z rozpočtu České pirátské strany.

## Smlouvy

##### **§6 Uzavírání mezinárodních smluv**

(1) Text smlouvy schvaluje za Českou pirátskou stranu výlučně alespoň jeden zástupce pro zahraničí, který ji rovněž podepisuje.

(2) Závazné smlouvy se podepisují s výhradou ratifikace republikovým výborem. Ten se před ratifikací nejprve usnese, zda smlouvu nepředložit celostátnímu fóru.

(3) Tato ustanovení nevylučují přísnější proceduru smlouvou předvídanou.

##### **§7 Smluvní dualismus**

(1) Ratifikované závazné smlouvy, které předvídají vznik závazků členům, provede republikový výbor nebo celostátní fórum vydáním předpisu.

(2) Ustanovení ratifikované smlouvy, která je v rozporu s pramenem vyšší právní síly, se neprovedou.

## Vztahy k ostatním orgánům

##### **§11 Republikové předsednictvo**

##### **§13 Mediální odbor**

Zahraniční odbor posílá mediálnímu odboru výsledky své činnosti k publikaci v systémech strany, kde sám nemůže publikovat, spolupracuje na tiskových zprávách, překládá cizí tiskové zprávy vysoké relevance pro Českou pirátskou stranu a připravuje prezentaci zahraničních návštěv.

##### **§14 Technický odbor**

Zahraniční odbor usnadňuje komunikaci se zahraničím v oblasti technických systémů, především s těmi pirátskými stranami ve světě, které používají stejný technický model. Technický odbor plní požadavky zahraničního odboru, které podmiňují dobrou komunikaci se zahraničními stranami, veřejností, členstvem a ostatními orgány a výkon jiných pravomocí zahraničního odboru.

##### **§15 Programové komise**

Zahraniční odbor zajistí, aby se na jednáních se zahraničními stranami týkajících se politiky strany mohl podílet i zástupce příslušné programové komise.

## Závěrečná ustanovení

##### **§16 Provedení**

Tento předpis provede zahraniční odbor.

